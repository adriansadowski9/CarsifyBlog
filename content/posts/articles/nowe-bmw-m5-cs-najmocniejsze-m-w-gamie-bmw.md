---
pageTitle: Nowe BMW M5 CS - najmocniejsze M w gamie BMW!
pageDescription: >-
  Nowe BMW M5 CS jest limitowanym modelem z przeznaczeniem torowym. Jest
  szybsze, lżejsze i droższe od swojego brata, z którym tak wiele go łączy - M5.
title: Nowe BMW M5 CS - najmocniejsze M w gamie BMW!
subtitle: >-
  Nowe BMW M5 CS jest limitowanym modelem z przeznaczeniem torowym. Jest
  szybsze, lżejsze i droższe od swojego brata, z którym tak wiele go łączy –
  standardowym BMW M5. 
date: 2021-01-27T17:07:05.620Z
featuredImage: /assets/img/1-m5-cs.jpg
imageSource: Materiał prasowy BMW
category: Premiery
contents:
  - link: '#specyfikacja'
    name: BMW M5 CS – specyfikacja techniczna
  - link: '#design'
    name: Design nowego BMW M5 CS
  - link: '#wnetrze'
    name: Wnętrze BMW M5 CS
  - link: '#cena-i-data-premiery'
    name: Cena i data premiery nowego BMW M5 CS
gallery:
  - alt: Przód BMW M5 CS
    image: /assets/img/3-m5-cs.jpg
    source: Materiał prasowy BMW
  - alt: Tył BMW M5 CS
    image: /assets/img/4-m5-cs.jpg
    source: Materiał prasowy BMW
  - alt: BMW M5 CS w ruchu
    image: /assets/img/2-m5-cs.jpg
    source: Materiał prasowy BMW
  - alt: Przednie fotele BMW M5 CS
    image: /assets/img/5-m5-cs.jpg
    source: Materiał prasowy BMW
  - alt: Deska rozdzielcza BMW M5 CS
    image: /assets/img/7-m5-cs.jpg
    source: Materiał prasowy BMW
  - alt: Tylne fotele BMW M5 CS
    image: /assets/img/8-m5-cs.jpg
    source: Materiał prasowy BMW
  - alt: Felgi BMW M5 CS
    image: /assets/img/9-m5-cs.jpg
    source: Materiał prasowy BMW
highlightedText: >-
  BMW zaprezentowało zupełnie nowy model M5 w ekstremalnej wersji CS. Od teraz
  BMW M5 CS jest to najpotężniejszy samochód spod znaczku M jaki kiedykolwiek
  został wyprodukowany!
text: >-
  ## BMW M5 CS – specyfikacja techniczna {specyfikacja}


  BMW M5 CS napędzane jest przez ten sam 4,4-litrowy silnik V8 z podwójnym
  turbodoładowaniem, co wszystkie obecnie produkowane warianty M5. Nie oznacza
  to jednak, że moc pozostała bez zmian – omawiana wersja szczyci się mocą 635
  koni mechanicznych, a to o 34 konie więcej niż standardowa wersja M5. 


  Za przeniesienie napędu odpowiada ośmiostopniowa skrzynia M Steptronic i napęd
  na wszystkie koła M xDrive, który oferuje również tryb 2WD, w którym cały
  moment obrotowy trafia na tylną oś.  



  BMW M5 CS jest nie tylko mocniejsze niż standardowe M5, ale jest także
  lżejsze. W standardzie znajdziemy hamulce węglowo-ceramiczne (które na torze
  sprawdzą się dużo lepiej niż ich stalowe odpowiedniki), a przy tym są o 23 kg
  lżejsze. Między innymi przeprojektowana maska z włókna węglowego, spojler oraz
  tylny dyfuzor przekładają się na zmniejszoną wagę tego torowego potwora o
  łącznie 70kg względem M5 Competition! 


  Wszystko to sprawia, że BMW M5 CS jest znacznie szybsze i pokonuję sprint od 0
  do 100km/h w zaledwie 3 sekundy, a od 0 do 200km/h w 10,3 sekundy. Prędkość
  maksymalna została ograniczona elektronicznie do 305 km/h. 


  :-gallery>


  ## Design nowego BMW M5 CS {design}


  BMW M5 CS otrzymało nowe reflektory i subtelnie zmodyfikowane zderzaki. Do
  tego model ten otrzymał kilka ważnych szczegółów takich jak obramowanie osłony
  chłodnicy w kolorze złoto-brązowym, takim samym jak ekskluzywne 20-calowe
  aluminiowe felgi. Nowe reflektory z żółtymi światłami do jazdy dziennej
  inspirowane są klasycznymi samochodami wyścigowymi BMW. Same reflektory
  wyposażone są w najnowszą adaptacyjną technologię laserową BMW, która
  wybiórczo może rozświetlać i przyciemniać określone obszary drogi w taki
  sposób, aby nie oślepiać innych kierowców. 


  W CS dostępne są tylko trzy kolory. W standardzie jest to metalik Brands Hatch
  Grey, w opcji dostępny jest szary mat Hatch Grey Frozen Brands i metalizowany
  Frozen Deep Green. Wnętrze natomiast dostępne jest jedynie w kolorze czarnym z
  czerwonymi akcentami. Zaciski hamulcowe dostępne są w dwóch wariantach –
  złotym lub czerwonym.


  <center>

  Zachęcamy do obejrzenia krótkiego filmiku z prezentacji nowego BMW M5 CS:


  <iframe width="560" height="315"
  src="https://www.youtube.com/embed/vQXvyV0zIP4" frameborder="0"
  allow="accelerometer; autoplay; clipboard-write; encrypted-media; gyroscope;
  picture-in-picture" allowfullscreen></iframe></center>


  ## Wnętrze BMW M5 CS {wnetrze}


  BMW M5 CS otrzymało wnętrze w układzie czterech miejsc. Zamiast tylnej kanapy
  każdy pasażer otrzymuje własne sportowe siedzenie wzmocnione włóknem węglowym,
  co robi piorunujące wrażenie!


  Model M5 CS otrzymał także nową kierownicą wykończoną alcantarą  i łopatki
  zmiany biegów z włókna węglowego. Znajdują się na niej te same, konfigurowalne
  przyciski M1 i M2 co w standardowym pojeździe z serii M, dzięki którym,
  kierowca może w mgnieniu oka przełączyć tryb jazdy bez zagłębiania się w
  konfigurację w systemie informacyjno-rozrywkowym. 


  ![Wnętrze BMW M5 CS](/assets/img/5-m5-cs.jpg "Wnętrze BMW M5 CS")


  ## Cena i data premiery nowego BMW M5 CS {cena-i-data-premiery}


  Nowe BMW M5 CS ma trafić do sprzedaży wiosną 2021 roku w cenie początkowej 180
  400 euro (na rynku Niemieckim). Choć ciężko o przedstawienie bezpośredniej
  konkurencji w tradycyjnym nadwoziu sedana dla nowego BMW, jego cena zbliżona
  jest do nowego Porsche Panamera Turbo S i Mercedesa AMG GT63S 4-door co z
  pewnością czyni z nich rywali o potencjalnego klienta.


  ### Edit:


  BMW udostępniło polski konfigurator modelu M5 CS. Możemy się zatem dowiedzieć,
  że cena bazowa w Polsce wynosi 849 900zł, a po dodaniu wszystkich dostępnych
  dodatków i pakietów przekracza ona 900 000 zł! Konfigurator BMW M5 CS dostępny
  jest na stronie: <https://configure.bmw.pl/pl_PL/configure/F90/71CH>
---

