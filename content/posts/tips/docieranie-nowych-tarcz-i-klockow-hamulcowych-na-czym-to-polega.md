---
pageTitle: Docieranie nowych tarcz i klocków hamulcowych – na czym to polega
pageDescription: Po wymianie klocków oraz tarcz hamulcowych należy pamiętać
  prawidłowym ich dotarciu. Czym jest i na czym polega ten proces?
title: Docieranie nowych tarcz i klocków hamulcowych – na czym to polega
subtitle: Po wymianie klocków i tarcz hamulcowych zazwyczaj w znacznym stopniu
  poprawiamy działanie tego układu. Po przeprowadzeniu serwisu należy pamiętać o
  jednej bardzo ważnej rzeczy – prawidłowym dotarciu klocków i tarcz
  hamulcowych. Czym jest i na czym polega ten proces? Odpowiedź znajdziesz w
  artykule poniżej!
date: 2021-06-11T11:05:07.926Z
featuredImage: /assets/img/ate_pp_brakes_high_res_uv.jpg
imageSource: Materiał prasowy producenta
category: Eksploatacja
contents:
  - link: "#dlaczego-docierac-hamulce"
    name: Dlaczego tarcze i klocki należy docierać po wymianie?
  - link: "#proces-docierania-hamulcow"
    name: Proces docierania tarcz i klocków hamulcowych
  - link: "#docieranie-klockow-ceramicznych"
    name: Jak docierać ceramiczne klocki hamulcowe?
highlightedText: Po wymianie klocków i tarcz hamulcowych zazwyczaj w znacznym
  stopniu poprawiamy działanie tego układu. Po przeprowadzeniu serwisu należy
  pamiętać o jednej bardzo ważnej rzeczy – prawidłowym dotarciu klocków i tarcz
  hamulcowych. Czym jest i na czym polega ten proces? Odpowiedź znajdziesz w
  artykule poniżej!
text: "## Dlaczego tarcze i klocki należy docierać po wymianie?
  {dlaczego-docierac-hamulce}


  Proces docierania hamulców ma kilka kluczowych w dalszej eksploatacji całego
  układu zadań. W głównej mierze są to:


  1. Wypalenie substancji lotnych, wilgoci, warstwy ochronnej klocka i tarczy,
  które mogą znajdować się na nowo zainstalowanych elementach,

  2. Idealne dopasowanie powierzchni klocka do tarczy, ułożenie klocka do
  powierzchni tarczy w taki sposób, aby pracował on całą swoją powierzchnią,

  3. Nałożenie niewidocznej gołym okiem warstwy filmu transferowego klocka na
  powierzchni tarczy hamulcowej. Jest to kluczowy punkt, dzięki któremu układ
  hamulcowy może pracować z pełną wydajnością.


  Docieranie nowych kloców i tarcz hamulcowych (niezależnie od tego czy
  wymieniamy same klocki czy też komplet) pomaga poprawić skuteczność hamowania,
  zmniejszyć zużycie części ciernych układu, redukcję poziomu hałasu podczas
  użycia układu hamulcowego. a także uniknąć innych niepożądanych konsekwencji
  nieprzeprowadzonego lub przeprowadzonego nieprawidłowo tego procesu.\ 


  Nieprawidłowe dotarcie może także skutkować drganiem kierownicy podczas
  próby zatrzymania pojazdu, a w skrajnych przypadkach zniszczenie świeżo
  założonych klocków czy też tarcz na skutek przegrzania.


  ![Układ hamulcowy Porsche](/assets/img/1241806-ph.jpg \"Układ hamulcowy
  Porsche\")


  ## Proces docierania tarcz i klocków hamulcowych
  {proces-docierania-hamulcow}


  Przy docieraniu tarcz i klocków hamulcowych należy przede wszystkim zabrać o
  odpowiednie miejsce. Trzeba to wykonać na bezpiecznej drodze, z dala od ruchu
  w taki sposób, aby nie blokować innych uczestników drogi. Całość polega na
  lekkim nagrzewaniu układu i jego chłodzeniu, dzięki czemu film transferowy
  zostanie naprowadzony w równomiernym stopniu na powierzchni całej tarczy.\ 


  Aby odpowiednio dotrzeć tarcze i klocki, większość producentów zaleca
  wykonanie 5-6 delikatnych hamowań z prędkości około 50 km/h  do prędkości
  10km/h (bez zatrzymania!). Po każdym hamowaniu należy przejechać kilkaset
  metrów w celu schłodzenia układu. Dzięki temu działaniu w pierwszej kolejności
  pozbędziemy się warstwy zabezpieczającej zarówno klocki jak i tarcze hamulcowe
  oraz tarcza pokryje się podstawową warstwą filmu transferowego. Po wykonaniu
  tego procesu należy należy przez pierwsze minimum 200 km hamować w sposób
  zrównoważony, bez nadmiernego obciążania i przegrzewania układu hamulcowego.
  Warto jednak zachować zdrowy rozsądek przy hamowaniu nawet przez pierwsze 500
  km po wymianie kloców czy też kompletu kloców i tarcz.


  :-> Zobacz także: <[Czym są klocki hamulcowe i kiedy należy je
  wymieniać?\r]https://carsify.pl/porady/czym-sa-klocki-hamulcowe-i-kiedy-nalez\
  y-je-wymieniac>


  ### Jak docierać ceramiczne klocki hamulcowe?
  {docieranie-klockow-ceramicznych}


  Proces docierania ceramicznych klocków hamulcowych nie będzie się w znacznym
  stopniu różnił od tego opisanego wyżej. Należy jedynie pamiętać, że potrzebują
  one więcej czasu do prawidłowego dotarcia. W tym celu zalecamy w pierwszym
  etapie wykonać 7-8 delikatnych hamować z prędkości około 50km/h do prędkości
  10km/h. Następnie unikać gwałtownego hamowania i przegrzewania układu przez
  kolejne minimum 400 km."
---
