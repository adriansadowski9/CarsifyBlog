---
pageTitle: Filtr kabinowy – wszystko co powinieneś wiedzieć na jego temat
pageDescription: >-
  Filtr kabinowy jest bardzo ważnym elementem układu ogrzewania i chłodzenia
  pojazdu. Dowiedz się jak i co ile wymieniać filtr kabinowy oraz jaką pełni
  rolę.
title: Filtr kabinowy – wszystko co powinieneś wiedzieć na jego temat
subtitle: >-
  Filtr kabinowy jest bardzo ważnym elementem układu ogrzewania i chłodzenia
  pojazdu. Dowiedz się jak i co ile wymieniać filtr kabinowy oraz jaką pełni
  rolę.
date: 2021-01-15T11:38:34.546Z
featuredImage: /assets/img/filtr-kabinowy.jpg
imageSource: Carsify (c)
category: Eksploatacja
contents:
  - link: '#czym-jest-filtr-kabinowy-i-jakie-pelni-funkcje'
    name: Czym jest filtr kabinowy i jakie pełni funkcje?
  - link: '#co-ile-wymieniac-filtr-kabinowy'
    name: Co ile wymieniać filtr kabinowy?
  - link: '#objawy-zuzytego-filtra-kabinowego'
    name: Objawy zużytego filtra kabinowego
  - link: '#jak-wymienic-filtr-kabinowy'
    name: Jak wymienić filtr kabinowy?
  - link: '#jaki-filtr-kabinowy-wybrac'
    name: Jaki filtr kabinowy wybrać?
  - link: '#do-czego-moze-prowadzic-zanieczyszczony-filtr-kabinowy'
    name: Do czego może prowadzić zanieczyszczony filtr kabinowy
  - link: '#popraw-jakosc-powietrza-w-swoim-samochodzie'
    name: Popraw jakość powietrza w swoim samochodzie
highlightedText: >-
  Filtr kabinowy jest bardzo ważnym elementem układu ogrzewania i chłodzenia
  każdego pojazdu. Chroni on pasażerów pojazdu przed zanieczyszczeniami, które
  znajdują się w powietrzu. Dowiedz się jak i co ile wymieniać filtr kabinowy
  oraz jaką rolę pełni w pojeździe.
text: >-
  ## Czym jest filtr kabinowy i jakie pełni funkcje?
  {czym-jest-filtr-kabinowy-i-jakie-pelni-funkcje}


  Filtr kabinowy (zwany także filtrem przeciwpyłowym) znajduje się zazwyczaj za
  schowkiem pasażera i oczyszcza powietrze przepływające przez system nawiewu.
  Zanim powietrze przedostanie się do wnętrza samochodu, przechodzi przez ten
  filtr, który zatrzymuje wszelkie zanieczyszczenia w powietrzu (między innymi
  kurzu, pyłków, bakterii i spalin) i zapobiega ich przenikaniu do wnętrza
  kabiny. Redukuje on także nieprzyjemny zapach, który jeśli się pojawi, może
  być oznaką zużytego filtra kabinowego. Filtr kabinowy zbudowany jest zazwyczaj
  z wielowłóknowej bawełny na bazie papieru.


  ## Co ile wymieniać filtr kabinowy? {co-ile-wymieniac-filtr-kabinowy}


  Obecnie większość pojazdów zawiera filtry kabinowe. Jest on szczególnie ważny
  w przypadku osób cierpiących na alergie, astmę lub inne schorzenia układu
  oddechowego. Czyste powietrze w takich przypadkach jest szczególnie ważne.
  Zatem co ile wymieniać filtr przeciwpyłowy?


  Aby mieć pewność, że filtr kabinowy działa poprawnie należy wymieniać go
  zgodnie z zaleceniami producenta. Mogą one różnić się w zależności od marki
  pojazdu jak i modelu. Sugeruje się, że wymiana filtra kabinowego nie powinna
  być realizowana rzadziej niż raz na rok lub co 15 tysięcy kilometrów. Sugeruje
  się wymianę filtra kabinowego przed sezonem wiosennym, w którym ilość
  alergenów w powietrzu jest najwyższa.


  Wpływ na zużycie filtra kabinowego mogą mieć także warunki w jakich się
  poruszasz. Jeśli dużo jeździsz po zatłoczonych miejskich ulicach, gdzie jakość
  powietrza zdecydowanie nie należy do najlepszych, filtr kabinowy może wymagać
  częstszej wymiany. Częste przemieszczanie się po drogach polnych, gdzie kurz
  może powodować zapychanie się filtra przeciwpyłowego, także nie wpływa dobrze
  na jego kondycję. 


  ## Objawy zużytego filtra kabinowego {objawy-zuzytego-filtra-kabinowego}


  Najczęstszymi oznakami zużytego filtra kabinowego są:


  * Osłabiony przepływ powietrza nawiewu, nawet gdy jest on ustawiony na
  maksymalne wartości – spowodowane może to być zapchanym filtrem kabinowych,
  który przepuszcza znacznie mniej powietrza niż nowy
    .
  * Stęchły, nieprzyjemny zapach wydostający się z nawiewu
    .
  * Nadmierny hałas, gwizdy podczas pracy układu ogrzewania lub chłodzenia
    .
  * Parowanie szyb podczas pracy układu wentylacyjnego, co może być spowodowane
  gromadzeniem się wilgoci w filtrze przeciwpyłowym
    .

  Jeśli w Twoim pojeździe występują któregokolwiek z wyżej wymienionych objawów
  – rozważ wymianę filtra kabinowego i zadbaj o zdrowie swoje i swoich
  pasażerów. 


  ## Jak wymienić filtr kabinowy? {jak-wymienic-filtr-kabinowy}


  W większości samochodów filtr kabinowy jest łatwo dostępny i możesz wymienić
  go samemu nie posiadając specjalistycznej wiedzy. Zazwyczaj znajduje się on za
  schowkiem podręcznym lub pod maską (zazwyczaj na podszybiu). Skorzystaj z
  instrukcji serwisowej samochodu bądź z internetu, aby dowiedzieć się gdzie w
  Twoim samochodzie znajduje się filtr kabinowy. 


  Najczęstszymi miejscami gdzie się on znajduje są:


  * pod maską w pobliżu kabiny (na podszybiu), wsunięty do wlotu świeżego
  powietrza,

  * u dołu deski rozdzielczej, zwykle po stronie pasażera,

  * za schowkiem pasażera.


  Jeśli planujesz samodzielnie wymienić filtr przeciwpyłowy rozważ zakup filtra
  w hurtowni z częściami samochodowymi lub przez internet, dzięki czemu
  zaoszczędzisz kilka złotych! Filtr kabinowy dostępny w ASO może kosztować
  nawet kilkukrotnie więcej, a będzie on zazwyczaj podobnej jakości jak dobrej
  klasy zamiennik. Filtr kabinowy w zależności od pojazdu, do którego jest
  przystosowany, jego firmy może kosztować od 15 do 90zł.


  Wymieniając filtr kabinowy należy pamiętać o poprawnym jego montażu w obudowie
  (często występują oznaczenia strzałką oznaczającą kierunek przepływu
  powietrza).


  ## Jaki filtr kabinowy wybrać? {jaki-filtr-kabinowy-wybrac}


  Na rynku dostępne są przede wszystkie dwa rodzaje filtrów kabinowych:


  * Filtr kabinowy zwykły – składa się zazwyczaj z kilku warstw o różnej
  strukturze włókien, które zatrzymują zanieczyszczenia różnego typu.

  * Filtr kabinowy węglowy – zbudowany podobnie jak filtr zwykły, natomiast
  posiada w swojej budowie także specjalną warstwę węgla aktywnego, dzięki czemu
  zatrzymuje zanieczyszczenia stałe, ale także pochłania niektóre
  zanieczyszczenia gazowe oraz neutralizuje nieprzyjemne zapachy z zewnątrz
  pojazdu. Jest on droższy od zwykłego filtra ale przy tym dużo bardziej
  skuteczny. Rekomendowany jest on alergikom, kierowcom często podróżujących z
  dziećmi czy osobom często przemieszczającym się w miejskiej dżungli pełnej
  szkodliwych spalin. 


  ### Jakiej firmy filtr kabinowy?


  Na rynku znajdziemy wielu producentów filtrów kabinowych. Zazwyczaj jakość ich
  jest porównywalna. Do firm godnych polecenia zdecydowanie należy zaliczyć:
  Mann, Knecht, Bosch, Meyle oraz Filtron.


  ## Do czego może prowadzić zanieczyszczony filtr kabinowy
  {do-czego-moze-prowadzic-zanieczyszczony-filtr-kabinowy}


  Zanieczyszczony filtr kabinowy może powodować wiele problemów zarówno dla
  Ciebie jak i dla Twojego pojazdu. Jednym z nich może być pogorszenie się stanu
  zdrowia Twojego lub Twoich pasażerów, ponieważ zanieczyszczone powietrze może
  powodować reakcje alergiczne lub inne problemy związane z układem oddechowym.
  Brudny filtr może nie odfiltrowywać zanieczyszczeń, przez co trafiają one do
  kabiny samochodu. 


  Dodatkowym problemem związanym ze zużytym filtrem przeciwpyłowym może być
  słaba wydajność układu ogrzewania i klimatyzacji co w rezultacie może
  doprowadzić nawet do uszkodzenia silnika dmuchawy. Osłabiony przepływ tego
  układu wpływa także na szybkość w odparowywaniu szyb. Jeśli w układzie (w tym
  na filtrze) znajduje się wilgoć, efekt odparowywania może być odwrotny i para
  wodna będzie osadzać się na szybach utrudniając widoczność, co w znacznym
  stopniu wpływa na bezpieczeństwo przemieszczania się takim pojazdem. Możesz
  zatem w prosty sposób wpłynąć na bezpieczeństwo swoje i innych regularnie
  wymieniając filtr kabinowy. 


  ## Popraw jakość powietrza w swoim samochodzie
  {popraw-jakosc-powietrza-w-swoim-samochodzie}


  Aby dodatkowo poprawić jakość powietrza w samochodzie pamiętaj także o
  przestrzeganiu poniższych zasad:


  * Regularnie odkurzaj tapicerkę
    ,
  * przecieraj powierzchnie takie jak panele drzwi, deska rozdzielcza w celu
  uniknięcia gromadzenia się kurzu
    ,
  * zadbaj o uszczelki drzwi,

  * unikaj wilgoci w pojeździe, a jeśli się pojawi – postaraj się ją szybko
  usunąć (np. susząc dywaniki pojazdu).
---

