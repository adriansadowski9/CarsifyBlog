---
pageTitle: Filtr kabinowy – wszystko co powinieneś wiedzieć na jego temat
pageDescription: >-
  Filtr kabinowy jest bardzo ważnym elementem układu ogrzewania i chłodzenia
  pojazdu. Dowiedz się jak i co ile wymieniać filtr kabinowy oraz jaką pełni
  rolę.
title: Filtr kabinowy – wszystko co powinieneś wiedzieć na jego temat
subtitle: >-
  Filtr kabinowy jest bardzo ważnym elementem układu ogrzewania i chłodzenia
  pojazdu. Dowiedz się jak i co ile wymieniać filtr kabinowy oraz jaką pełni
  rolę.
date: 2021-01-15T11:38:34.546Z
featuredImage: /assets/img/filtr-kabinowy.jpg
imageSource: 'Źródło: Carsify ©'
category: Eksploatacja
contents:
  - link: '#czym-jest-filtr-kabinowy-i-jakie-pelni-funkcje'
    name: Czym jest filtr kabinowy i jakie pełni funkcje?
  - link: '#co-ile-wymieniac-filtr-kabinowy'
    name: Co ile wymieniać filtr kabinowy?
  - link: '#objawy-zuzytego-filtra-kabinowego'
    name: Objawy zużytego filtra kabinowego
  - link: '#jak-wymienic-filtr-kabinowy'
    name: Jak wymienić filtr kabinowy?
  - link: '#jaki-filtr-kabinowy-wybrac'
    name: Jaki filtr kabinowy wybrać?
  - link: '#do-czego-moze-prowadzic-zanieczyszczony-filtr-kabinowy'
    name: Do czego może prowadzić zanieczyszczony filtr kabinowy
  - link: '#popraw-jakosc-powietrza-w-swoim-samochodzie'
    name: Popraw jakość powietrza w swoim samochodzie
highlightedText: >-
  Filtr kabinowy jest bardzo ważnym elementem układu ogrzewania i chłodzenia
  każdego pojazdu. Chroni on pasażerów pojazdu przed zanieczyszczeniami, które
  znajdują się w powietrzu. Dowiedz się jak i co ile wymieniać filtr kabinowy
  oraz jaką rolę pełni w pojeździe.
text: "## Czym jest filtr kabinowy i jakie pełni funkcje?\r {czym-jest-filtr-kabinowy-i-jakie-pelni-funkcje}\n\nFiltr kabinowy (zwany także filtrem przeciwpyłowym) znajduje się zazwyczaj za schowkiem pasażera i oczyszcza powietrze przepływające przez system nawiewu. Zanim powietrze przedostanie się do wnętrza samochodu, przechodzi przez ten filtr, który zatrzymuje wszelkie zanieczyszczenia w powietrzu (między innymi kurzu, pyłków, bakterii i spalin) i zapobiega ich przenikaniu do wnętrza kabiny. Redukuje on także nieprzyjemny zapach, który jeśli się pojawi, może być oznaką zużytego filtra kabinowego. Filtr kabinowy zbudowany jest zazwyczaj z wielowłóknowej bawełny na bazie papieru.\r\n\n## Co ile wymieniać filtr kabinowy?\r {co-ile-wymieniac-filtr-kabinowy}\n\nObecnie większość pojazdów zawiera filtry kabinowe. Jest on szczególnie ważny w przypadku osób cierpiących na alergie, astmę lub inne schorzenia układu oddechowego. Czyste powietrze w takich przypadkach jest szczególnie ważne. Zatem co ile wymieniać filtr przeciwpyłowy?\r\n\nAby mieć pewność, że filtr kabinowy działa poprawnie należy wymieniać go zgodnie z zaleceniami producenta. Mogą one różnić się w zależności od marki pojazdu jak i modelu. Sugeruje się, że wymiana filtra kabinowego nie powinna być realizowana rzadziej niż raz na rok lub co 15 tysięcy kilometrów. Sugeruje się wymianę filtra kabinowego przed sezonem wiosennym, w którym ilość alergenów w powietrzu jest najwyższa.\r\n\nWpływ na zużycie filtra kabinowego mogą mieć także warunki w jakich się poruszasz. Jeśli dużo jeździsz po zatłoczonych miejskich ulicach, gdzie jakość powietrza zdecydowanie nie należy do najlepszych, filtr kabinowy może wymagać częstszej wymiany. Częste przemieszczanie się po drogach polnych, gdzie kurz może powodować zapychanie się filtra przeciwpyłowego, także nie wpływa dobrze na jego kondycję. \r\n\n## Objawy zużytego filtra kabinowego\r {objawy-zuzytego-filtra-kabinowego}\n\nNajczęstszymi oznakami zużytego filtra kabinowego są:\r\n\n* Osłabiony przepływ powietrza nawiewu, nawet gdy jest on ustawiony na maksymalne wartości – spowodowane może to być zapchanym filtrem kabinowych, który przepuszcza znacznie mniej powietrza niż nowy\r.\n* Stęchły, nieprzyjemny zapach wydostający się z nawiewu\r.\n* Nadmierny hałas, gwizdy podczas pracy układu ogrzewania lub chłodzenia\r.\n* Parowanie szyb podczas pracy układu wentylacyjnego, co może być spowodowane gromadzeniem się wilgoci w filtrze przeciwpyłowym\r.\n\nJeśli w Twoim pojeździe występują któregokolwiek z wyżej wymienionych objawów – rozważ wymianę filtra kabinowego i zadbaj o zdrowie swoje i swoich pasażerów. \r\n\n## Jak wymienić filtr kabinowy? \r{jak-wymienic-filtr-kabinowy}\n\nW większości samochodów filtr kabinowy jest łatwo dostępny i możesz wymienić go samemu nie posiadając specjalistycznej wiedzy. Zazwyczaj znajduje się on za schowkiem podręcznym lub pod maską (zazwyczaj na podszybiu). Skorzystaj z instrukcji serwisowej samochodu bądź z internetu, aby dowiedzieć się gdzie w Twoim samochodzie znajduje się filtr kabinowy. \r\n\nNajczęstszymi miejscami gdzie się on znajduje są:\r\n\n* pod maską w pobliżu kabiny (na podszybiu), wsunięty do wlotu świeżego powietrza,\r\n* u dołu deski rozdzielczej, zwykle po stronie pasażera,\r\n* za schowkiem pasażera.\r\n\nJeśli planujesz samodzielnie wymienić filtr przeciwpyłowy rozważ zakup filtra w hurtowni z częściami samochodowymi lub przez internet, dzięki czemu zaoszczędzisz kilka złotych! Filtr kabinowy dostępny w ASO może kosztować nawet kilkukrotnie więcej, a będzie on zazwyczaj podobnej jakości jak dobrej klasy zamiennik. Filtr kabinowy w zależności od pojazdu, do którego jest przystosowany, jego firmy może kosztować od 15 do 90zł.\r\n\nWymieniając filtr kabinowy należy pamiętać o poprawnym jego montażu w obudowie (często występują oznaczenia strzałką oznaczającą kierunek przepływu powietrza).\r\n\n## Jaki filtr kabinowy wybrać? {jaki-filtr-kabinowy-wybrac}\n\nNa rynku dostępne są przede wszystkie dwa rodzaje filtrów kabinowych:\r\n\n* Filtr kabinowy zwykły – składa się zazwyczaj z kilku warstw o różnej strukturze włókien, które zatrzymują zanieczyszczenia różnego typu.\n* Filtr kabinowy węglowy – zbudowany podobnie jak filtr zwykły, natomiast posiada w swojej budowie także specjalną warstwę węgla aktywnego, dzięki czemu zatrzymuje zanieczyszczenia stałe, ale także pochłania niektóre zanieczyszczenia gazowe oraz neutralizuje nieprzyjemne zapachy z zewnątrz pojazdu. Jest on droższy od zwykłego filtra ale przy tym dużo bardziej skuteczny. Rekomendowany jest on alergikom, kierowcom często podróżujących z dziećmi czy osobom często przemieszczającym się w miejskiej dżungli pełnej szkodliwych spalin. \r\n\n### Jakiej firmy filtr kabinowy?\r\n\nNa rynku znajdziemy wielu producentów filtrów kabinowych. Zazwyczaj jakość ich jest porównywalna. Do firm godnych polecenia zdecydowanie należy zaliczyć: Mann, Knecht, Bosch, Meyle oraz Filtron.\r\n\n## Do czego może prowadzić zanieczyszczony filtr kabinowy \r{do-czego-moze-prowadzic-zanieczyszczony-filtr-kabinowy}\n\nZanieczyszczony filtr kabinowy może powodować wiele problemów zarówno dla Ciebie jak i dla Twojego pojazdu. Jednym z nich może być pogorszenie się stanu zdrowia Twojego lub Twoich pasażerów, ponieważ zanieczyszczone powietrze może powodować reakcje alergiczne lub inne problemy związane z układem oddechowym. Brudny filtr może nie odfiltrowywać zanieczyszczeń, przez co trafiają one do kabiny samochodu. \r\n\nDodatkowym problemem związanym ze zużytym filtrem przeciwpyłowym może być słaba wydajność układu ogrzewania i klimatyzacji co w rezultacie może doprowadzić nawet do uszkodzenia silnika dmuchawy. Osłabiony przepływ tego układu wpływa także na szybkość w odparowywaniu szyb. Jeśli w układzie (w tym na filtrze) znajduje się wilgoć, efekt odparowywania może być odwrotny i para wodna będzie osadzać się na szybach utrudniając widoczność, co w znacznym stopniu wpływa na bezpieczeństwo przemieszczania się takim pojazdem. Możesz zatem w prosty sposób wpłynąć na bezpieczeństwo swoje i innych regularnie wymieniając filtr kabinowy. \r\n\n## Popraw jakość powietrza w swoim samochodzie\r {popraw-jakosc-powietrza-w-swoim-samochodzie)\n\nAby dodatkowo poprawić jakość powietrza w samochodzie pamiętaj także o przestrzeganiu poniższych zasad:\r\n\n* Regularnie odkurzaj tapicerkę\r,\n* przecieraj powierzchnie takie jak panele drzwi, deska rozdzielcza w celu uniknięcia gromadzenia się kurzu\r,\n* zadbaj o uszczelki drzwi,\n* unikaj wilgoci w pojeździe, a jeśli się pojawi – postaraj się ją szybko usunąć (np. susząc dywaniki pojazdu)."
---

