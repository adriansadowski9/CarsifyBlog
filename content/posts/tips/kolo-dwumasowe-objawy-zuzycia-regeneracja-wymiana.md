---
pageTitle: 'Koło dwumasowe - objawy zużycia, regeneracja, wymiana'
pageDescription: >-
  Czym konkretnie jest koło dwumasowe, jak działa, a także jakie jest jego
  rzeczywiste ryzyko awarii oraz koszt naprawy? Dowiedz się wszystkiego o
  "dwumasie"
title: 'Koło dwumasowe - objawy zużycia, regeneracja, wymiana'
subtitle: >-
  Czym konkretnie jest koło dwumasowe, jak działa, a także jakie jest jego
  rzeczywiste ryzyko awarii oraz koszt naprawy? Warto znać odpowiedzi na te oraz
  jeszcze kilka innych bardzo ważnych zagadnień związanych z kołem dwumasowym.
date: 2021-02-08T13:34:33.902Z
featuredImage: /assets/img/zestaw-kola-dwumasowego-ze-sprzeglem.jpg
imageSource: Zdjęcie producenta
category: Eksploatacja
contents:
  - link: '#jak-dziala-kolo-dwumasowe'
    name: Czym jest i jak działa koło dwumasowe czyli tzw. "dwumasa"?
  - link: '#gdzie-wystepuje-kolo-dwumasowe'
    name: Gdzie występuje koło dwumasowe?
  - link: '#typowe-objawy-zuzytego-kola-dwumasowego'
    name: Typowe objawy zużytego koła dwumasowego
  - link: '#regeneracja-kola-dwumasowego'
    name: Regeneracja koła dwumasowego - czy warto?
  - link: '#wymiana-kola-dwumasowego'
    name: Wymiana koła dwumasowego
  - link: '#jak-wydluzyc-zywotnosc-kola-dwumasowego'
    name: Jak wydłużyć żywotność koła dwumasowego?
highlightedText: "Mało jest takich elementów mechanicznych samochodu, które wzbudzają w kierowcach tak wiele niechęci, a często wręcz przerażenia, co koło dwumasowe. Przez lata obecności w samochodach obrosło licznymi, bardzo negatywnymi historiami, co sprawiło, że większość użytkowników stara się go unikać.\n \n\r\nJak to jednak przedstawia się w rzeczywistości? Czym konkretnie jest koło dwumasowe, jak działa, a także jakie jest jego rzeczywiste ryzyko awarii oraz koszt naprawy? Warto znać odpowiedzi na te oraz jeszcze kilka innych bardzo ważnych zagadnień związanych z kołem dwumasowym.\r\n"
text: >-
  ## Czym jest i jak działa koło dwumasowe czyli tzw. "dwumasa"?
  {jak-dziala-kolo-dwumasowe}


  Rozwój technologii silników przyniósł większą moc przy niższej pojemności
  jednostki napędowej. Wszystko to przyczyniło się do lepszej kultury pracy i
  zwyczajnie przyjemniejszej jazdy samochodem. Niestety duża moc w połączeniu z
  niską masą silnika spowodowały, że standardowo stosowane do tej pory tłumiki
  drgań przestały być wystarczające, a jednostka wpadała w nieprzyjemne
  wibracje. Z tego też powodu powstało koło dwumasowe, które składa się rzecz
  jasna z dwóch kół, które umieszczone są pomiędzy wałem silnika a skrzynią
  biegów. Pomiędzy kołami umieszczony został dodatkowo tłumik drgań. Wszystko to
  składa się na eliminację odczuwania nieprzyjemnych drgań silnik, co
  bezpośrednio przekłada się na komfort podróżowania.


  ## Gdzie występuje koło dwumasowe?{gdzie-wystepuje-kolo-dwumasowe}


  Wiele osób zastanawia się, czy w ich samochodzie lub w samochodzie, które
  chcieliby zakupić znajduje się potocznie nazywana „dwumasa”. Jeszcze do
  niedawna koła dwumasowe były umieszczane jedynie w silnikach wysokoprężnych
  (diesla), gdzie drgania jednostki spowodowane były jej charakterystyką pracy ,
  generującą silne szarpanie. Jednostki te wymuszały stosowanie dodatkowej
  amortyzacji w postaci tego elementu.


  Obecnie koło dwumasowe montowane jest również w silnikach benzynowych. W
  dzisiejszych czasach zmniejszana jest ich pojemność, a co za tym idzie również
  masa, lecz dokładana jest turbosprężarkę, która znacznie podnosi moc. Niejako
  wymusiło to stosowanie na producentach aut kół dwumasowych również w silnikach
  benzynowych dla zachowania wysokiego komfortu użytkowania.


  ## Typowe objawy zużytego koła
  dwumasowego{typowe-objawy-zuzytego-kola-dwumasowego}


  Choć koło dwumasowe rewelacyjnie zdaje egzamin i znacznie poprawia komfort
  jazdy, to jednak wzbudza wiele kontrowersji z powodu swojej rzekomej
  awaryjności. Jakie są typowe objawy zużytego koła dwumasowego, które świadczyć
  mogą o konieczności jego naprawy?


  Zdecydowanie najpowszechniejszym objawem zbliżających się problemów z tym
  elementem jest hałas, a często również stukanie po włączeniu lub wyłączeniu
  silnika gdy sprzęgło nie jest wciśnięte. Dodatkowo dochodzi do tego jeszcze
  drżenie całej karoserii auta głównie przy hamowaniu silnikiem, silne szarpanie
  podczas ruszania, a także stukanie przy dynamicznym przyspieszaniu. Skrajnym
  przypadkiem jest po prostu brak możliwości zmiany biegów.


  Zatem **typowymi objawami zużytego koła dwumasowego** są:


  * Stuki dochodzące z okolic skrzyni biegów przy odpalaniu i gaszeniu silnika
  bez wciśniętego pedału sprzęgła,

  * Szarpanie samochodu podczas ruszania,

  * Drżenie karoserii głównie przy hamowaniu silnikiem,

  * stuknięcie podczas dynamicznego wciskania i puszczania pedału gazu,

  * Stuknięcie w trakcie puszczenia sprzęgła, 

  * Problem ze zmianą biegów.


  ### Jak sprawdzić koło dwumasowe czy jest dobre?


  Zanim jednak wpadniemy w panikę i zaczniemy się zastanawiać nad tym, jak
  wysoki będzie rachunek za naprawdę koła dwumasowego, najpierw warto się
  upewnić, czy to na pewno ten element uległ uszkodzeniu. Czy jest jakiś sposób,
  którym można sprawdzić, czy dwumasa jest dobra? Oczywiście tak, a pomoże w tym
  przeprowadzenie bardzo prostego i krótkiego testu.


  Aby przeprowadzić podstawowy test należy rozpędzić się samochodem na
  najwyższym biegu do takiej prędkości, aby obrotomierz wskazywał 1200-1500
  obr/min. Następnie należy wcisnąć pedał gazu do samego końca w podłogę. Jeśli
  w tym czasie samochód szarpnie, a z okolicy skrzyni biegów wydobędą się stuki,
  oznacza to, że koło dwumasowe kwalifikuję się do wymiany.


  ## Regeneracja koła dwumasowego - czy warto?{regeneracja-kola-dwumasowego}


  Wiele przestraszonych wizją wysokiego rachunku osób zastanawia się nad tym,
  czy nie lepszym pomysłem byłoby dokonanie regeneracji koła dwumasowego zamiast
  jego wymiany. Czy warto coś takiego zrobić?

  Regeneracja koła dwumasowego polega na jego wymontowaniu z samochodu, a także
  rozebraniu oraz wymianie wszystkich zużytych elementów. Jak łatwo się
  domyślić, choć jest to skuteczny sposób na naprawę, to jednak koszt takiego
  zabiegu wcale nie musi być wiele niższy, niż kupienie całkowicie nowej części.
  Warto się więc nad tym poważnie zastanowić, oraz przeanalizować wszystkie
  koszty, a także ryzyko jakie niesie ze sobą niepoprawna regeneracja.


  ### Koszt regeneracji koła dwumasowego


  Żeby móc ocenić, czy regeneracja koła dwumasowego jest w ogóle warta
  rozważenia, najpierw trzeba poznać wszystkie związane z tym koszty. Jak to
  więc się prezentuje szczegółowo?

  Na samym początku trzeba wziąć pod uwagę koszt stały, czyli wymontowanie i
  ponowne założenie elementu, co zależnie od warsztatu, najczęściej wynosi od
  500 do 800 złotych. Sama regeneracja, to w zależności od jakości użytych
  części, także kwoty rzędu 500 do 800 złotych. Oczywiście warto w tym miejscu
  nie decydować się na oszczędność, ponieważ kiepskie części znacznie skrócą
  czas działania zregenerowanego elementu.


  Jak zatem widać, koszt regeneracji koła dwumasowego to około 1000-1600
  złotych, co jest nieco mniejszym wydatkiem niż kupno zupełnie nowej części,
  przy czym ponosimy ryzyko jakim jest skrócona żywotność regenerowanej części.


  ![Koło dwumasowe](/assets/img/kolo-dwumasowe.jpg "Koło dwumasowe")


  ## Wymiana koła dwumasowego{wymiana-kola-dwumasowego}


  Wymiana koła dwumasowego to często konieczność, jeśli chce się w dalszym ciągu
  korzystać z danego samochodu. Największym problemem jest oczywiście koszt,
  który wzrasta dodatkowo z powodu konieczności jednoczesnej wymiany sprzęgła.
  Sam proces wymiany jest również stosunkowo trudny i kłopotliwy, ponieważ
  wymontowanie oraz ponowne zamontowanie tego elementu nie należy wale do
  najprostszych. Wiąże się to często z koniecznością zdjęcia skrzyni biegów, a
  to w zależności od samochodu może przysporzyć wielu kłopotów. Wszystko to
  sprawia, że koszt takie wymiany jest naprawdę dość wysoki.


  ### Koszty wymiany koła dwumasowego


  Cena samego koła dwumasowego zależna jest tak naprawdę od producenta
  samochodu. Najtańsze modele plasują się na poziomie około tysiąca złotych,
  podczas gdy te używane w topowych autach marek premium, to wydatek rzędu nawet
  5 tysięcy złotych. Do tego dochodzi oczywiście koszt wymiany, czyli na około
  500 do 800 złotych.


  ## Jak wydłużyć żywotność koła
  dwumasowego?{jak-wydluzyc-zywotnosc-kola-dwumasowego}


  Wielu kierowców widząc tak wysokie ceny wymiany tego elementu, poważnie
  zastanawia się nad tym, w jaki sposób wydłużyć żywotność dwumasy. Czy jest to
  możliwe? Jak najbardziej tak, ponieważ szybkość jego destrukcji zależna jest w
  głównej mierze od stylu jazdy. Przede wszystkim powinno się za wszelką cenę
  unikać gwałtownego przyspieszania z niskich obrotów. Warto również unikać
  włączania i wyłączania silnika bez wciśniętego sprzęgła, a także jazdy z
  obrotami poniżej 1500 obr/min w silnikach benzynowych oraz 1300 obr/min w
  silnikach diesla. 


  Podsumowując, aby **jak najbardziej wydłużyć żywotność koła dwumasowego**
  należy:


  * Unikać gwałtownego przyspieszania z niskich obrotów,

  * Włączać i wyłączać silnik przy wciśniętym pedale sprzęgła,

  * Unikać jazdy z obrotami poniżej 1500 obr/min w silnikach benzynowych oraz
  1300 obr/min w silnikach diesla,

  * Unikać szarpania przy ruszaniu – należy zachować możliwie płynną jazdę.
---

